---
title: Beauty contest
---


# Keynes - Beauty contest

A részvénypiac működésének metaforikus leírása.

A befektetők döntéseit nem az értékek (saját preferenciáik), hanem más befektetők várható (spekulált) viselkedése határozza meg.

A szépségverseny játékabn a nyertes nem az, aki a legszebb arcot választja (ez amúgy is szubjektív), hanem az, aki eltalálja, hogy **a többség kit választ legszebbnek.**

Spekuláció szintjei: 
1. Első szint: Az emberek azt választják, amit ők a legszebbnek gondolnak.
2. Második szint: Az emberek azt választják, amit mások a legszebbnek tartanak.
3. Harmadik szint: Az emberek azt próbálják kitalálni, hogy mások mit gondolnak arról, amit mindenki más választana.

A tőkepiacokon nem az objektív fundamentumok, hanem a piaci szereplők egymásról alkotott várakozásai dominálnak. **Az emberek nem a valós érték, hanem mások várakozásai alapján hoznak döntéseket.**

*"Eljutottunk ahhoz a harmadik fokhoz, ahol arra használjuk az intelligenciánkat, hogy kitaláljuk: a közvélemény szerint mi lesz a közvélemény."* (Keynes, 1936)

## Beauty contest game

[link](https://publikaciotar.uni-bge.hu/id/eprint/1980/1/18.%20Kom%C3%A1romi%20Gy%C3%B6rgy.pdf)

Egy közgazdaságtani és játékelméleti fogalom, amely azt vizsgálja, hogyan alakulnak ki az egyének döntései mások várakozásainak figyelembevételével. 

A BCG játék szerkezete: a kísérleti alanyok külön-külön tippelnek egy számot 0 és 100 között úgy, hogy megpróbálják eltalálni a játékban résztvevők tippjének az átlagának a kétharmadát (p=2/3). A nyertes az lesz, akinek a választása a legközelebb áll a választások átlagának kétharmadához.

A gondolkodás 1. szintjén az alanyok véletlenszerűen választanak egész számot a 0-100 intervallumon belül. Azok az alanyok, akik feltételezik, hogy mindenki más véletlenszerű számot mondott (ez már a gondolkodás 2. szintje), azoknak megnyílik a lehetőségük egy követendő „nyerő” stratégiára, hogy a 0 és 100 közötti véletlen tippek várt átlagának (50-nek) kétharmadát, azaz 33-at tippeljenek. Amikor valaki úgy véli, hogy a többi alany eljutott a gondolkodás 2. szintjére, akkor az ő domináns stratégiája, hogy a 33 kétharmadát, azaz 22-t tippeljen. Ők jutnak el a gondolkodás 3. szintjére. A 4. szintre jutók 15-öt, az 5-dikre pedig 10-et tippelnek (egész számok esetén) és így tovább. 

Ezáltal mérhetővé válik, hogy hány lépéssel (szinttel) gondolkoznak előre a játék résztvevői.

Ezzel az iteratív gondolkodással tovább haladva eljutunk a játék Nash-egyensúlyához, ami a 0 szám tippelése jelenti, ami egyben a nyerő érték is.

De sohasem jutnak el az alanyok a Nash-egyensúlyhoz. A játékokban a nyerő szám mindig lényegesen magasabb, mint a 0.

A BCG jól illusztrálja, hogyan működnek a várakozások a stratégiai döntések során, és milyen nehézségek adódhatnak abból, ha mások gondolkodását próbáljuk előre jelezni. 

A BCG játékot nem lehet modellezni teljesen racionális szereplők
döntéseivel.

A [szimulációs](szim.md) megvalósítás ...